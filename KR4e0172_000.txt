# -*- mode: mandoku-view; -*-
#+TITLE: 東巖集
#+DATE: 2015-08-25 00:23:51.741988
#+PROPERTY: ID KR4e0172
#+PROPERTY: BASEEDITION WYG    
#+PROPERTY: JUAN 提要
<pb:KR4e0172_WYG_000-1a>¶
欽定四庫全書　　　　集部六¶
　東巖集　　　　　　　　别集類五(明/)¶
　　提要¶
　　　　臣等謹案東巖集六巻明夏尚樸撰尚樸字¶
　　　　敦夫東巖其號也永豐人正徳辛未進士官¶
　　　　至南京太僕寺少卿尚樸受業於婁諒故明¶
　　　　史儒林傳附見諒傳中然史於薛瑄傳末又¶
　　　　稱瑄之門人有周蕙蕙之門人有薛敬之李¶
<pb:KR4e0172_WYG_000-1b>¶
　　　　錦王爵夏尚樸與諒傳不合考傳末惟叙敬¶
　　　　之錦爵三人事迹一字不及尚樸則瑄傳列¶
　　　　樸之名殆衍文歟諒以勿忘勿助為敬胡居¶
　　　　仁羅順欽多譏其近禪而史載尚樸常言纔¶
　　　　提起便是天理纔放下便是人欲魏校亟稱¶
　　　　之王守仁少時亦學於諒然守仁贈尚樸詩¶
　　　　有舍瑟春風之句尚樸則答曰孔門沂水春¶
　　　　風景不出虞廷敬畏中至謂心所以窮理未¶
<pb:KR4e0172_WYG_000-2a>¶
　　　　足以盡理又謂學不難於一貫而難於萬殊¶
　　　　則與守仁即心即理之説&KR1199;異又與湛若水¶
　　　　書斤斤以厭常喜新為戒其語錄中復取陳¶
　　　　獻章論學詩一一為之箋疏指其謬誤正徳¶
　　　　之際學問漸岐而尚樸獨恪守先儒不為髙¶
　　　　論可謂篤實之士矣至其論中庸分八節獨¶
　　　　不用朱子之説則見仁見智各有所得其不¶
　　　　為苟同即其不為苟異者也史載所著有中¶
<pb:KR4e0172_WYG_000-2b>¶
　　　　庸説東巖文集此本為其壻劉賔所編以語¶
　　　　錄中庸説為第一巻與文集併為一編史蓋¶
　　　　據其初出各行之本也尚樸本講學之士不¶
　　　　以文章為工然其言醇正固亦不乖於大雅¶
　　　　焉乾隆四十六年十二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
